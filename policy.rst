
.. _h16cd9c5b4b55752c1e7633b615a:

Policy e regole di partecipazione
#################################

.. _h57531d14746e6540145556747a5602a:

Descrizione del servizio
************************

Il servizio ………… è una iniziativa del Comune di Palermo volta a promuovere la comunicazione di eventi, manifestazioni e iniziative culturali, sportive e ricreative del territorio cittadino, propri e/o di terzi (associazioni).

Il servizio è caratterizzato da un elenco di campi da compilare che permette una facile individuazioni sia della tipologia di evento pubblicato che del soggetto (Ente pubblico, Associazione) che pubblica eventi. 

.. _h7d393f315b1aa207616715ad3a77a:

Vocabolario controllato degli eventi culturali
----------------------------------------------

Il vocabolario delle classi di eventi culturali è stato definito in accordo con un gruppo europeo attivo nel campo dell’interoperabilità semantica dei servizi delle Pubbliche Amministrazioni nel territorio europeo. L’adozione di un vocabolario delle classi di eventi culturali ha lo scopo di permettere un omogeneizzazione delle informazioni, a livello europeo, permettendo il facile scambio di dati e informazioni tra gli operatori del settore culturale nei paesi membri dell’UE.

.. _h50e53a3a6e30191a6b6b354b1cb4f:

Cos'è un evento e cosa una manifestazione?
==========================================

Per evento s'intende un singolo appuntamento rivolto ai cittadini o ad una parte di essi.

Per manifestazione in questo portale si intende una serie di eventi raccolti sotto un unico cappello. Esempi di manifestazioni: 

* la rassegna Natale a Palermo è costituita dall'insieme degli eventi del periodo natalizio condivise con il Comune di Palermo;

* la Via dei Tesori costituita da singoli appuntamenti in posti diversi nell’arco temporale di un mese;

* gli eventi dei festeggiamenti in onore della santa protettrice di Palermo, Santa Rosalia, strutturati in più giorni;

* gli eventi estivi al Teatro di Verdura o gli eventi dell’Orchestra Sinfonica Siciliana al Teatro Politeama o ancora gli eventi musicali del Brass Group;

* ecc.


.. admonition:: Cosa non è possibile inserire su Open Agenda

    * Iniziative ed eventi organizzati da partiti/movimenti politici anche (e non solo) in prossimità delle consultazioni elettorali o referendarie.
    
    * Iniziative che sono offensive/lesive della morale pubblica.
    
    * Iniziative discriminatorie sugli orientamenti politici, sessuali, religiosi degli individui.
    L’attività quotidiana di moderazione da parte del personale comunale, una volta verificata la violazione di una di queste regole, provvederà alla cancellazione dell’account dell’Associazione responsabile della violazione, avviando contemporaneamente le procedure necessarie per la denuncia alle Autorità competenti.

.. _h3f356d4275243f7a4368662a2a801f18:

Quali eventi/manifestazioni posso trovare su Open Agenda?
=========================================================

Le manifestazioni e gli eventi pubblicizzati sono quelli organizzati dal Comune di Palermo o in collaborazione con il Comune di Palermo, o con il contributo o il patrocinio del Comune. Inoltre ………………...  raccoglie tutti gli eventi culturali, sportivi e ricreativi delle associazioni che si registrano sito web e considerati rilevanti per il territorio o per un quartiere della città.

E' possibile pubblicare, in via esemplificativa e non esaustiva: mostre e inaugurazioni, spettacoli, concerti, conferenze, incontri e convegni, workshop, eventi enogastronomici, sagre, festival, presentazioni libri, rassegne cinema/film, iniziative ed eventi sportivi, ricreativi, ludici e tecnologici (es. Hackathon, Fablab, Opendataday, ecc.).

.. _h6247502d7bb6e25183e5b3a6c373d:

Come inserire gli eventi? Accesso alla piattaforma Open Agenda grazie all’uso di SPID 
======================================================================================

L’accesso alla piattaforma è possibile grazie all’uso delle credenziali di SPID, (\ |STYLE0|\ ) al quale il Comune di Palermo ha aderito in ottemperanza al Piano Triennale dell’Informatica nella Pubblica Amministrazione.

Il responsabile dell’Associazione una volta effettuato l’accesso tramite SPID alla piattaforma utilizzando le proprie credenziali SPID, può accedere al sistema ed effettuare le seguenti attività elencate in ordine di priorità:

* editare l’anagrafica dell’Associazione:

    * nome associazione

    * indirizzo associazione

    * sito web associazione

    * email associazione

    * codice fiscale associazione

    * nome responsabile associazione

    * email responsabile associazione

    * telefono responsabile associazione

    * codice fiscale associazione

* abilitare referenti alla pubblicazione degli eventi per conto dell’Associazione fornendo per ognuno di essi:

    * nome

    * telefono

    * codice fiscale

    * email

* pubblicare i propri eventi. Gli eventi possono essere pubblicati anche dai referenti abilitati dal responsabile dell’Associazione sulla piattaforma.


.. admonition:: Ottenere le credenziali SPID

    Per coloro che ancora non fossero in possesso dell'identità digitale SPID si riporta il link dell’Agenzia per l’Italia Digitale (AGID) che spiega passo passo la procedura per l’ottenimento di SPID: \ |LINK1|\ 

.. _h1f622c56151d39b411a4c6222224632:

OPENDATA
========

I dati relativi ad eventi ed associazioni gestiti dal sito ……………. sono disponibili con licenza compatibile per gli Opendata.

Per Opendata (o dati aperti) si intendono degli insiemi di dati di varia natura che possono essere espressi e archiviati in formati digitali.

Sono dati aperti (open data) quei dati che presentano le seguenti caratteristiche:

* sono disponibili secondo i termini di una licenza che ne permetta l'utilizzo da parte di chiunque, anche per finalità commerciali, in formato disaggregato;

* sono accessibili attraverso le tecnologie dell'informazione e della comunicazione, ivi comprese le reti telematiche pubbliche e private, in formati aperti ai sensi della lettera a), sono adatti all'utilizzo automatico da parte di programmi per elaboratori e sono provvisti dei relativi metadati;

* sono resi disponibili gratuitamente attraverso le tecnologie dell'informazione e della comunicazione, ivi comprese le reti telematiche pubbliche e private, oppure sono resi disponibili ai costi marginali sostenuti per la loro riproduzione e divulgazione.

Quindi si tratta di dati che è possibile scaricare e riusare liberamente anche per fini commerciali. Tali dati sono pubblicati per: operatori pubblici, privati o commerciali, ricercatori, analisti, organizzazioni della società civile e per chiunque abbia la necessità di questo tipo di dati da utilizzare nelle proprie attività.

Tutti i dati contenuti in questa area tematica del sito sono rilasciati in formati aperti e tramite il sistema di licenze \ |LINK2|\ .

Le \ |LINK3|\  sono licenze standard e riconosciute internazionalmente come le licenze di riferimento per la gestione degli open data. In particolare, i dati sono rilasciati con la licenza “Creative Commons Attribution” (CC-BY) che permette l'utilizzo dei dati senza alcuna restrizione, salva la citazione della fonte, nel caso della CC-BY.

.. _h665d80773d2d3b3235566c333d2f621c:

A chi chiedere informazioni?
============================

L'Ufficio competente per chiedere informazioni sulle procedure di adesione è:

………………………………...

.. _h393e4d632c216e168012b6a1f6c306f:

Termini di utilizzo
*******************

l servizio "Open Agenda" è una iniziativa del Comune di Palermo  finalizzata a promuovere le iniziative  e gli eventi culturali e ricreativi -  propri e delle associazioni del territorio. L’Amministrazione, nell’ambito del Programma Operativo Città Metropolitane 2014-2020, Asse 1 Agenda Digitale, Piattaforma ICT Cultura e Tempo LIbero, intende mettere a disposizione della comunità un servizio online per la valorizzazione degli eventi culturali locali, fornendo alle Associazioni una vetrina di conoscenza online.

Per partecipare le Associazioni con sede nel Comune di Palermo possono registrarsi al sito …………………. e in caso di necessità contattare gli uffici comunali al seguente indirizzo e-mail: ………………..

.. _h625eb2f3a304e346277165579207530:

Oggetto e definizioni
=====================

#. Le presenti clausole di utilizzo regolano e disciplinano l'utilizzo della piattaforma “Open Agenda” da parte dell'Utente, nonché le responsabilità di quest'ultimo relativamente all'utilizzo della piattaforma anzidetta.

#. Per “Open Agenda” si intende una piattaforma on line tramite la quale il Comune rende disponibile il proprio servizio web di comunicazione e promozione eventi anche a tutte le Associazioni del territorio che possono pubblicare gratuitamente le proprie iniziative. 

#. Per “Associazione” si intende la persona giuridica registrata che invia eventi alla piattaforma “Open Agenda”.

#. Per “Moderatore” si intende un funzionario Comunale di Palermo a cui sono indirizzati gli eventi ed a cui compete l'eventuale presa in carico e pubblicazione degli stessi.

.. _h66771b74316d614d1023241a5af371f:

Attività di inoltro eventi
==========================

#. L´"attività di inoltro eventi” da parte dell'Associazione potrà essere arricchita tramite l'invio informatico di fotografie e l’inserimento di commenti nel rispetto della normativa sulla privacy.

#. L´"attività di inoltro eventi” dovrà riguardare esclusivamente iniziative ed eventi ritenuti rilevanti dal Comune. Il Comune effettua attività quotidiana di moderazione sugli eventi caricati dalle Associazioni.

#. Con l'"attività di inoltro eventi" l'Associazione dichiara di essere titolare di ogni diritto eventualmente ad essi connesso (a titolo meramente esemplificativo e non esaustivo: le fotografie).

#. In ogni caso, la pubblicazione o l'eliminazione degli eventi all'interno della piattaforma “Open Agenda” sono rimessi, per i motivi sopra indicati, alla valutazione del Comune che potrà svolgersi anche a campione.

#. Chiunque, previa registrazione, può inviare commenti su eventi. Ai commenti non verrà data risposta da parte dell'Amministratore del sistema. L’Amministratore del sistema potrà altresì eliminare dalla piattaforma il commento qualora esso possa ledere il diritto di terzi o comunque contrasti con le regole di correttezza e buona educazione. Il titolare di commenti ritenuti ripetutamente offensivi sarà cancellato dalla lista dei commentatori.

.. _h7a5e412a461e4013676c7a741d627dd:

Liberatoria e licenza per inserire immagini su Open Agenda
==========================================================

Al fine di inserire liberamente le immagini sulla piattaforma Open Agenda, l’Associazione deve essere il titolare delle immagini. E’ vietata la pubblicazione di immagini prese o raccolte su internet per le quali non si dispone della relativa licenza di utilizzo.

Nel caso l’Associazione intende riusare immagini presenti sul web deve preventivamente accertarsi che le stesse siano rilasciate con un tipo di licenza tale da permetterne il riuso per la pubblicazione su Open Agenda e deve rispettare le condizioni della licenza assegnata originariamente al soggetto che le ha pubblicate sul web.

L’Associazione che pubblica immagini su Open Agenda, come elemento di arricchimento dell’evento da pubblicare, rilascia le stesse immagini con licenza Creative Commons CC BY. Il riuso di tali immagini da parte di soggetti terzi è, quindi, permesso a condizione di citare l’autore della stessa immagine. 

.. _h3be654d6f6f582e20f5d4d3e13601:

Privacy
*******

.. _h2c463648e4d68054485292e673354:

Informativa ex art. 13 D.Lgs. 196/2003
======================================

I Suoi dati personali, sensibili e/o giudiziari, sono trattati con procedure informatizzate e manuali, nel rispetto delle disposizioni contenute nel Codice per la protezione dei dati personali, sia sotto il profilo procedimentale che della custodia atta a garantirne la riservatezza. I dati personali possono essere trattati anche per finalità statistiche.

.. _h1b194d577648704021b4838564c2c56:

Trattamento dei dati sensibili o giudiziari
===========================================

Tutti i dati da Lei conferiti sono trattati esclusivamente ai fini della gestione della funzione “Commenti” per la piattaforma degli eventi Open Agenda.

.. _h7f6c567b1b9e25177144126d10:

Conferimento dei dati
=====================

Il conferimento dei dati da parte delle Associazioni ha natura obbligatoria limitatamente a:

* nome, cognome del Responsabile dell’Associazione che pubblica eventi;

* codice fiscale responsabile dell’Associazione;

* email dell’Associazione; 

* codice fiscale dell’Associazione;

* nome, cognome, email e codice fiscale del referente della pubblicazione degli eventi individuato e abilitato unicamente dal Responsabile dell’Associazione;

il mancato conferimento comporta l’impossibilità di avvalersi del servizio on-line.

Il conferimento di ogni altro dato ha natura volontaria.

.. _h6b241f876ef777f8636c78703e69:

Comunicazione e diffusione
==========================

I dati che la riguardano sono comunicati nei limiti e con le procedure individuate dalle norme vigenti in materia di protezione dei dati personali e per evadere eventuali istanze dei titolari di un diritto di accesso ai sensi di legge.

I dati possono essere comunicati ad altri uffici del comune al fine di evadere richieste di accesso o ai fini delle procedure della Carta dei Servizi di ciascun servizio, ove prevista.

I dati inoltre possono essere comunicati dal responsabile del trattamento ai suoi incaricati, agli incaricati dell’elaborazione di report statistici e all’amministrazione di sistema.

Si segnala che gli aspetti informatici dei siti web sono gestiti dal Comune di  Palermo avvalendosi del Servizio Sistemi Informativi della Società SISPI SpA.

I dati verranno diffusi nelle sole forme aggregate ed anonime.

.. _h858247c2274774b5735864315f395f:

Diritti dell’interessato
========================

L’articolo 7 del D.Lgs. 30.6.2003, n. 196, “Codice in materia di protezione dei dati personali”, dispone che l’interessato ha diritto di:

* ottenere la conferma dell’esistenza o meno di dati personali che lo riguardano, anche se non ancora registrati, e la loro comunicazione in forma intellegibile;

* conoscere l’origine dei dati personali, finalità e modalità del trattamento, logica applicata in caso di trattamento effettuato con l’ausilio di strumenti elettronici, gli estremi identificativi del titolare, e dei responsabili del trattamento dei dati.

* conoscere i soggetti o le categorie di soggetti ai quali i dati personali possono essere comunicati, anche in qualità di responsabili o incaricati;

* ottenere l’aggiornamento, la rettificazione ovvero, quando vi ha interesse, l’integrazione dei dati, la cancellazione, la trasformazione in forma anonima o il blocco dei dati trattati in violazione di legge, compresi quelli di cui non è necessaria la conservazione in relazione agli scopi per i quali i dati sono stati raccolti o successivamente trattati;

* opporsi, in tutto o in parte, per motivi legittimi, al trattamento dei dati personali che lo riguardano, ancorché pertinenti allo scopo della raccolta, o ai fini di invio di materiale pubblicitario o di vendita diretta o per il compimento di ricerche di mercato o comunicazione commerciale.

.. _h45b3874181329716740702624106f2b:

Titolare del trattamento dati
=============================

Titolare del trattamento dei dati personali è il Comune di Palermo, nella persona del Sindaco pro tempore.

.. _h8723e615223781e55eb2c28434d7b:

Responsabile del trattamento dati
=================================

Responsabile del trattamento dei dati è la Società per i Servizi Informatici del Comune di Palermo, SISPI SpA \ |LINK4|\ . 


.. bottom of content


.. |STYLE0| replace:: **Sistema Pubblico di Identità Digitale**


.. |LINK1| raw:: html

    <a href="https://www.spid.gov.it/richiedi-spid" target="_blank">https://www.spid.gov.it/richiedi-spid</a>

.. |LINK2| raw:: html

    <a href="https://creativecommons.org/faq/" target="_blank">“Creative Commons"</a>

.. |LINK3| raw:: html

    <a href="https://creativecommons.org/faq/" target="_blank">Creative Commons</a>

.. |LINK4| raw:: html

    <a href="http://sispi.it" target="_blank">http://sispi.it</a>

